A/C: Julien RAKOTOAARIJAONA
___________________________


Ho anao ilay notsongaiko tamin’ny maro
No namoronako ity hira ity
Vetson’ity foko mahatsiaro ho manirery
Ka mikatsaka izay olona hiara-dia
Sasatra nivezivezy teny
Nitety voninkazo hatramin’izay
Lazaiko anao anefa fa ianao no nekeny
Hotolorana fitia mandrakizay


Eny eto ambony alitara
No hanaovako ny voadiko anio
Manaiky anao ho vadiko aho
Na faly na ory isika eto an-tany
Tsy ho foana akory sanatria ilay fitia
Fa mandra-maty hodoria


Amboaran-tononkalo kanto indrindra
No fanomezana atolotro anao
Tsy itony an-dalan-tery miady rima tsara rindra
Fa fitiava-mibaliaka anatiko ao
Tsy mba manam-bola aman-karena
Ho takalon’ny fitiavanao
Fa fo madio sy feno fahendrena no omena
Ho porofon’ny fitia anatiko ao