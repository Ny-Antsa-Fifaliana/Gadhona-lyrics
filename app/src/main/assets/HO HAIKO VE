A/C: Julien RAKOTOAARIJAONA
___________________________


Ho haiko ve ny tsy hatsiaro ny fitiavanao Jesoa ô!
Ho haiko ve ny hanadino ny famonjenao ahy
Fitiavan-dehibe no nomenao ity mpanompo
Ho haiko ve ny hanadino Anao


Tao anaty fahoriana ao, no nilazanao teny mamy
Raha tao anatin’ny famoizam-po, nomenao toky avy hatrany
Ho fiadanana ho ahy no nanoloranao ny tananao
Ho haiko ve ny hanadino Anao


Ho haiko ve ny tsy hatsiaro ny anaranao ry Tompo
Ho haiko ve ny tsy hankalaza ny voninahitrao
Andriamanitra mahery, mitady izay olom-bery
Ho haiko ve ny hanadino Anao


Tsy ho vita tantaraina ny hatsarana avy Aminao
Toy ny masoandro vao maraina, mandefa taratra vaovao
Mitondra fifaliana ho ahy ny fiderana Anao Mpamonjiko
Ho haiko ve ny hanadino Anao