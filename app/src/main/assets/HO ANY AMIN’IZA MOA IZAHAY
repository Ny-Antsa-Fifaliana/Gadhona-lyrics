A/C: Julien RAKOTOAARIJAONA
___________________________


Ho any amin’iza, ho any amin’iza e! raha miala ety izahay
Hahitanao ve, horaisinao, raha miala ety, an-tany.


Ho any amin’iza moa izahay
Raha miala eto an-tany
Sy izao hita maso rehetra izao
Afaka hanantena ve,
Fifaliana sy fiainam-baovao
Sa fikotroha-nify mandrakizay


Ho any amin’iza moa izahay
Raha trotram-piainana
Miady saina mafy, tsisy atao
Tsy mahita tory, reraka
Sy toa miraviravy tanana
Fa tsy misy intsony ny antenaina


Tsy misy afa tsy Ianao ihany no azoko hiantorahana
R’Ilay mpamindra fo sy Mpamela heloka
Mba raiso ry Jesoa Tompo tsara indrindra ô !
Mba raiso ho eo an-tratranao
Tsy hisaraka aminao mandrakizay